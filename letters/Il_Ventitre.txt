Ciao Bimba, come stai?
Davvero tanto tempo è passato dall'ultima volta.
Sono passati quasi 5 mesi dall’ultima volta che ci siamo sentiti, per modo di dire almeno, ma avevo bisogno di staccare.
Mi sembra davvero un’eternità, soprattutto considerando che, trascurando agosto, questi per me sono stati i nostri mesi più speciali un anno fa.
Non sono mai stato bravo nella disciplina dell’autocontrollo, ma questo lo sai, e avere questo modo per scriverti mi stava facendo male, per questo ti feci quest’ultimo regalo nel Bumba Hub, prima di allontanarlo.

Ho voluto chiamare così questa lettera e non “il compleanno” perché so quanto sei affezionata a questo numero, probabilmente più che al tuo compleanno.
L’ho visto tante volte negli ultimi mesi, che fosse una data d’esame o un tavolo dove mi sedevo o un numero che usciva fuori in un calcolo,
eri sempre lì. Forse sarà un po’ di pazzia, però direi solo che forse mi manchi.

Detto questo, oggi è un giorno speciale piccola patata, oggi è il giorno del tuo compleanno piccola, e per questo motivo sono qui per
farti i miei auguri, direi che oggi posso fare uno strappo alla regola. E se devo proprio, a questo punto ne faccio un altro di strappo.
Dopo le ultime lettere che ti scrissi mi sono giurato di cercare di abbandonare certe cose. Troppe volte ero tornato indietro, riguardando le nostre foto
in particolare, o le tue foto spesso, quelle che ti ho rubato mentre tenevi la tazza con scritto Bumba o quelle con i magliettoni dove mi sorridevi.
Altre volte tornando in posti per noi importanti, come Guenda. Mi sono un po’ lasciato andare oggi, e ho rivisto tutti i nostri piccoli momenti di tenerezza
in quelle foto di cui forse dovrei fare più tesoro. Tutti quei momenti di dolcezza sul tuo divano, o nel letto di Viterbo, il nostro viaggio,
la giornata al Color Hotel, il Volo dell’Angelo… non avevo dimenticato nulla di tutto questo, ma rivedere le nostre foto certamente è stato diverso dal ricordare.
Potrei stare qui a parlarti di ogni singola esperienza, ma eri lì con me, non credo ce ne sia bisogno.

Nel giorno del tuo compleanno posso solo sperare che tu sia felice bimba, che tu abbia ritrovato te stessa e che sia contenta di come passi il tuo tempo,
e delle cose che fai. Come ti dissi tempo fa, vedere l’entusiasmo nel tuo percorso mano a mano andarsene era una delle cose più dolorose forse per me.
Malgrado il mio pisolino, l’anno scorso ti ho vista davvero felice al tuo compleanno piccola, e spero che quest’anno sia esattamente lo stesso, anche se senza di me,
e per ovviamente motivi diversi. Mi ricordo ancora come mi parlasti quella sera in cui, camminando verso il Policlinico, mi è arrivata la tua telefonata il giorno della tua laurea,
e spero davvero che quel sorriso che mi trasmisi e l’entusiasmo ci siano ancora, in ogni cosa che hai fatto negli ultimi mesi e che farai in futuro.

Se pensi che io ti abbia dimenticato, o rimpiazzato, o affogato nella memoria come hai spesso avuto paura potessi fare, il ricordo di te e dei nostri giorni
insieme è sempre con me, non mi ha mai abbandonato, e soprattutto non lo farà. Non sono certamente contento di come è finita, ma anche
dopo aver riguardato tutti quei momenti con te, mi rendo conto di quanto sia felice di come è stata.

Ti voglio dire che in questo momento vorrei stritolarti e farti perdere l’udito gridandoti tanti auguri Bimba, ma non mi sembra il caso stavolta.
Sono contento di poterti scrivere questo messaggio, ma è il massimo della libertà che mi sento di prendermi. So che anche per te non è stato facile prendere
le distanze, e me ne hai parlato, non voglio darti fastidio.

Detto tutto questo ti faccio ancora i miei più sinceri auguri bimba, che questo compleanno possa ricordarti quanto sei speciale.

Tanti auguri cucciola, da Bumbo.