Ciao birba, come stai?
Le giornate si fanno sempre piu lunghe, e tu mi manchi sempre di più. Ho passato tanto tempo a rileggere ciò che ti ho scritto, quel famoso
ultimo messaggio, magari per trovare conforto nelle ultime parole che ti ho mandato, non sapendo se mai continuerai a leggere i miei pensieri
attraverso queste lettere. Malgrado il tempo vada avanti, io sto guardando sempre indietro. La tua presenza nelle mie giornate inizia ad 
avere i suoi effetti su di me in modo ancora più pesante, e mi trovo spesso a guardare il vuoto e a pensare a cosa stai facendo in quel momento,
se stai studiando, lavorando, se stai pensando a me, cosa che non ti auguro al momento, qualsiasi cosa. Questo è ancora più accentuato quando penso a questo 
terzo, e orribile terzo weekend senza di te. Durante la settimana ho per lo meno i miei mezzi per distrarmi, ma in questi momenti 
che avremmo speso insieme, facendo chissa cosa, magari anche solo guardando un film, mi fanno rimanere con il fiato 
bloccato per ore, e mi ritrovo nel letto a girarmi e rigirarmi senza sosta, pensando a ogni secondo di quel tempo perso che avrei potuto 
spendere con te. Stasera addirittura dovrò andare a Trastevere, per il compleanno di Sara. Ha preso un'intera sala molto grande,
non so esattamente dove o quale, ma già penso a quando mi ritroverò a cercare parcheggio imprecando nel traffico, senza la mia bimba
a sopportarmi. Non sto male tesoro, sto cercando di tirare avanti, e di lavorare su me stesso, ma è cosi difficile quando penso 
a quanto la felicità fosse piu semplice, e più raggiungibile con te: Niente milioni, dominazione del mondo, o cose allucinanti,
un film un divano e il tempo di riempirti di baci era tutto ciò che mi serviva, e questo ancora adesso mi brucia dentro. 
Non voglio annoiarti tesoro con la mia malinconia, quindi penso che per oggi basti cosi, spero di poterti raccontare qualcosa di più
felice nei prossimi giorni quando non starò cosi. 
Buonanotte piccolosola mia, ti amo tantissimo,
il tuo Bumbo.