Ciao Cuccioloide, buon Natale!

Alla fine è stato molto carino. Certo, dovermi mettere a parlare con mio zio di Novara (non ricordo se te ne ho mai parlato) è stato un po’ pesante, però nel complesso è stata una bella esperienza. Ho rivisto tanti parenti che non vedevo da anni, ho osservato come sta crescendo mio cugino più piccolo e come se la cava invece il mio cugino più grande.

Ho riparlato con lo zio che voleva propormi un progetto (finita malissimo) e rivisto le zie con cui la mia famiglia aveva litigato anni fa (sono diventate ancora più acide). Nonostante tutto, come ho detto, è stato un bel momento. Non dico che sarei pronto a rifarlo, ma è stato comunque divertente.

Spero anche tu abbia passato un buon Natale, piccola Mini. Spero che tu abbia ricevuto tanti regali. Devo confessarti che, se lo avessi passato con te, quasi sicuramente ti avrei regalato della lingerie natalizia, ihihihi.

Non ricordo esattamente quale fosse la tua opinione sul Natale, né come lo trascorressi, ma spero che tu abbia passato due giorni sereni e che queste vacanze ti diano l’occasione di riposarti in vista della sessione.

Mi sei mancata tanto, Bimba. Al termine dei pasti avrei voluto tanto scendere, salire in macchina e correre da te. Ci ho pensato tante volte, tra un calice di vino e quello successivo.

Detto questo, ti saluto, Birba. Questa voleva essere più una lettera di auguri, non avendoteli fatti su WhatsApp (non me ne sono dimenticato).

Buon Natale, piccoloide,

il tuo Bumbo.