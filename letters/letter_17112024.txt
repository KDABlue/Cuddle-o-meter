Ciao, bimba, come stai?
Alla fine sono andato a correre, piccola. Credo che tu ti sia tolta Instagram per concentrarti, 
e probabilmente hai fatto bene, quindi non credo che vedrai quel video.
Ci ho pensato tanto: volevo andare o no? Alla fine ci ho pensato, 
e il vero motivo del perché non volevo è perché non volevo andarci senza di te. 
Ma, anche se non fossi andato stavolta, avrei passato tutto il weekend a letto a rimuginare sull'andarci con te, 
e quindi ho deciso di andarci, ma portando almeno una parte di te con me.
Giovedì ho fatto stampare una foto, una foto piccola, qualcosa che posso tenere nel portafogli e che non credo che se ne andrà da lì. 
In quella foto ci sei tu, bimba, quando ti sei sdraiata sul letto a Ios e ti sei messa a sistemare tutti i sassolini in ordine. 
Probabilmente ti chiederai perché proprio quella foto lì: ne abbiamo così tante belle insieme, 
ma per me quel momento è stato veramente indimenticabile. 
Un momento semplice, dei minuti insieme a guardare dei sassi, ma, per come la vedo io, 
una delle più naturali e inconsce espressioni di amore che abbia mai visto da una persona.

Quando li hai raccolti sulla spiaggia e te li sei tenuti nello zaino, pensando a quali ci sarebbero piaciuti, 
quando ti sei messa lì piano piano a sistemarli, e l'emozione che trasmettevi mentre li guardavamo insieme 
(ti odio, sto piangendo). 
Quel singolo momento per me è un tesoro, come quei tanti piccoli sassolini che hai raccolto per noi, bimba. 
Il ricordo di qualcosa di così semplice, espressione di qualcosa di tanto bello, lo terrò con me per sempre, 
immortalato in quella foto della mia bimba che mi sorride, che terrò sempre con me, anche dopo questo weekend.

Non sarà mai la stessa cosa rispetto ad avere te in macchina, birba, ma almeno ho portato il ricordo di quell'amore con me, 
almeno per tenermi parzialmente concentrato, sentendo che, in una certa misura, tu eri lì con me. 
Non contento, ci ho anche fatto mettere il numero 23 sopra, 
e mi vergogno quasi a dirti quanto tempo ho passato a ridacchiare nel pensare a come avresti reagito se fossi stata lì minuscola.

Stavolta sono andato prima io, e per fortuna non si è rotto niente, però mi sei mancata tanto, bimba, 
in un weekend che ha un'importanza speciale per me, per noi. 
Il weekend che avrei voluto condividere con te sin dal primo giorno che ti ho conosciuta 
(anche se stavolta abbiamo fatto tutto in un giorno).

Se hai visto le storie comunque (gelosona), la ragazza in macchina era sempre Vittoria <3.

Abbiamo parlato tanto quella sera, birbir, e non credo ci sia niente da aggiungere, se non ancora una volta: 
sbrigati a scrivere la tesi o vengo lì e ti mordo! Questi giorni, però, sono stati un po’ tremendi per me.
Rivenire a contatto con la sensazione di stringere la tua testolina nel mio petto mentre ti coccolo, con i tuoi odori, 
con il tuo fare la bambina di 2 anni.
Ma, soprattutto, ricordarmi di come stavo quando semplicemente spegnevo la testa, 
affondavo le mie mani nei tuoi capelli e cominciavo a coccolarti. 
Ti sento ancora addosso, bimba, sento tutto il tuo odore e la tua pelle delicata che mi passa per le mani, 
anche se in realtà ho davanti la fredda tastiera con cui ti sto scrivendo queste cose. Mi manchi tanto, Bumba.

Prima di salutarti però volevo dirti un'ultima cosa riguardo a quel weekend di un anno fa. 
Non mi arrabbiai cosi tanto per la macchina, o perché non potevo correre bimba, sinceramente non mi interessava proprio.
Mi arrabbiai cosi tanto, perché quella dovea essere l'ultima volta che ti vedevo.
perché credevo di avere un ultima chance di stare con te, di convincerti, un'ultima esperienza 
che avrei potuto condividere con te, che in realtà é stata la nostra cosa condivisa. 
Il non poter farti salire in macchina in quel momento mi ha fatto esplodere, e saro sempre contento di averti fatto passare comunque un buon weekend Mini.

Credo di essermi un po’ tanto dilungato oltre il massimo. 
Spero che il sito non faccia storie, però credo che oggi me lo sono meritato. 
Ci sono ancora tante altre cose che vorrei dirti, bambina, però mi sono dato il potere di poter condividere con te i miei pensieri, 
ed è giusto che sia io a limitare questo potere, per il mio e per il tuo bene.

Buonanotte, cuccioloide, mi manchi tantissimo e, sfortunatamente, credo di amarti ancora.

Ciao, bambina.
Il tuo Bumbo