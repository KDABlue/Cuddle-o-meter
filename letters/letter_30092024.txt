Ciao mini bimba, come stai?
Oggi l’ho fatto, al sesto giorno senza di te. Questo è il primo contatto che ho "avuto con te" in tutta questa interminabile settimana.
Se ti stai chiedendo perché proprio oggi, è perché come ti scrissi sabato, ero spaventato, ma sapevo due cose. La prima, che oggi saresti sicuramente stata a casa, e la seconda,
che oggi era l’ultimo giorno, ma comunque un giorno di lavoro. Mi dispiace per averti "stalkerato", ma ho cercato di essere il più discreto possibile. Mi sono svegliato alle 5:45,
mi sono preparato molto velocemente, e ti ho portato il regalo. Devo dirtelo, è stato il primo momento di felicità che ho avuto da una settimana a questa parte,
pensare a come avresti reagito, se ti sarebbe piaciuta la sciarpa. Ma in particolare immaginare la tua reazione vedendo la busta: "Ecco qua, mi ha lasciato una bomba".
Sono rimasto qualche minuto in più, non per seguirti, ma solo per assicurarmi che andassi effettivamente al lavoro, altrimenti avrei tolto la busta dal cofano e l’avrei messa in un altro posto.
Ho pensato di seguirti quando ti ho vista passare, ma sinceramente, presentandomi davanti casa tua, direi che avevo già fatto abbastanza.
Subito dopo sono andato all’università, facendo attenzione a non prendere il primo treno. Non voglio disturbarti, tesoro.
Una volta arrivato, il pensiero che magari non avessi preso tu il regalo mi ha assalito, e ho cercato di contenerlo, ma non ci sono riuscito. Ti avrei potuto scrivere,
ma avevo fatto una promessa, quindi ho preso il mio indirizzo criptato e gli ho cambiato nome così avresti saputo che ero io.
Vedere la tua storia qualche ora dopo è stato un colpo al cuore. Magari è stata la mia insicurezza, ma il mio primo pensiero è andato subito nella direzione sbagliata,
ma dopo qualche secondo ti ho sentita mentre lo pubblicavi. Volevo risponderti, volevo dirti che ci sono dall’altro lato di quel cuore, piccola mia, ma ancora non posso.
Per questo ho tolto tutti i contatti dalla lista degli amici più stretti e ho lasciato solo te, mostrandoti l’altra metà (che non mi è venuta bene).
Mi manchi da impazzire, bambina, e scusami se oggi sono crollato un po'. Ti prometto che cercherò di lasciarti stare, ma almeno devo finire ciò che avevo già in mente di fare. Non posso andarmene così.
Come ti ho scritto, il nostro prossimo contatto sarà alle 17:00 del 5 ottobre.
Spero tanto che tu stia bene, tesoro mio, e spero che ricevere questo regalo ti abbia riempito il cuore come ha fatto a me.
L’unica cosa che mi rende davvero triste è che il 5 sarà passato lo stesso tempo dell'ultima volta, ma stavolta non credo che potrò chiamarti, portarti da Guenda, e poi riempirti di baci.
Ormai non sto più lottando, piccola. Mi hai ferito, ma hai anche detto cose molto giuste, e cose molto sbagliate, però niente mi impedirà di continuare a sognare, a sognarti,
e magari, un giorno, davvero potrò riportarti lì.

Oggi mi sono dilungato abbondantemente, ma è stato un giorno speciale per me, e spero che mi perdonerai. Buonanotte, mia bellissima patata, ti amo oggi come sempre.

Bumbo.