Ciao piccola, come stai?
Anche stavolta, in questo quinto giorno senza di te, ti scrivo durante una notte insonne. Ho cominciato a testare gli occhiali, e ci ho dovuto dedicare davvero tanto tempo,
ma ora ho attivato anche tutte le funzionalità illegali in Europa. Mi manchi tanto, piccola mia, e stanotte la tua assenza è più forte che il primo giorno.
Questa doveva essere la nostra ultima notte a Viterbo. Avremmo dovuto guardare un film con il secchiello di popcorn che mi hai regalato, per poi fare l’amore e finire con una doccia.
Non so come stai passando tu questa serata, bambina, spero non da sola, ma sappi che io ti sento qui accanto a me. Sono almeno contento che questo sia l’ultimo giorno di questo infernale weekend.

Ho passato molto tempo da solo in questi giorni, e questo mi ha dato modo di riflettere tanto. Ho ripensato a ciò che è stata la nostra relazione, e mi sono reso conto che forse, davvero,
avevamo bisogno di allontanarci per un po’. Non fraintendermi: io credo fermamente che avremmo potuto risolvere le cose insieme, ma l’ultimo mese è stato un inferno, quasi ogni giorno, tranne qualche eccezione.
Quando una persona non è felice o sta affrontando dei problemi, tutto ciò che la circonda si oscura. Si iniziano a vedere solo i lati negativi di tutto, e nasce un forte desiderio di scappare senza voltarsi indietro.
Temo che sia questo quello che è successo a te, piccola mia. Al contrario, io forse tendo a vedere solo le cose belle. Molte volte sono rimasto lì, prendendo ciò che mi gettavi addosso,
ma guardavo con speranza a quello che siamo davvero, e non mi importava. È per questo che ho aspettato fino a esplodere prima di parlartene.
Avrei continuato a lottare fino a esaurirmi, ma con questa storia di Lui siamo davvero arrivati al mio limite.

Ci sono delle cose che non vanno nella tua vita, tesoro. La bolla di tranquillità che ti ha tenuta al sicuro per due anni si è spezzata, e tu sei una persona che ha un disperato bisogno di stabilità,
dato che ti sei messa un intero mondo sulle spalle. Sfortunatamente, io non posso più fingere che vada tutto bene. Non posso stare con una persona la cui soluzione ai problemi è fuggire,
o "distrarsi" con un altro ragazzo. Non posso stare con una persona che mi riversa addosso (anche se involontariamente) fiumi di colpe, una persona che mi dice che sta male da quando sono entrato nella sua vita.

Tu sei speciale, bambina, e io ti amo ora come ti ho amato in questi dieci mesi. Ti ho vista sorridere, ho visto chi possiamo essere insieme, ho visto la nostra intimità
e quanto ci completiamo. Ti ho vista libera di esprimerti senza paura di essere giudicata. Ti ho vista felice, tesoro mio.
Ma una relazione non si basa solo sui momenti speciali; si costruisce anche nella quotidianità. Soprattutto una relazione tra ragazzi, perché non siamo adulti, tesoro mio.
Per quanto tu possa pensare di esserlo, sei solo una ragazza matura. Se mai potessi starti di nuovo accanto, le cose dovranno cambiare, e drasticamente.

Scusami per queste mie parole, tesoro. Se ti hanno offesa, sappi che sono solo i pensieri di un povero ragazzo, da solo nella sua stanza, destinato a pensare alla ragazza che non può più vedere.
Ti amo tantissimo, piccola bimba, e spero che tu stia passando una buona giornata.

Bumbo.