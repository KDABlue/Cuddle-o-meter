Ciao burbur, come stai?
Questa lettera è un po’ speciale, nel senso che è più una comunicazione che una lettera vera e propria. Non riesco ad andare avanti così.
Come mi sono dovuto imporre dei limiti per mantenere la mia vita sotto controllo, anche qui devo fare lo stesso, perché ti sento e penso ancora troppo spesso a te attraverso questo gesto, piccolo ma enorme per me, di scriverti queste lettere. Soprattutto nei weekend non penso ad altro, e per questo, da questa lettera in avanti, mi limiterò a scriverti solo una volta a settimana. Spero che così riuscirò a preservare la mia serenità durante il weekend e la mia concentrazione durante la settimana.
Vorrei che questo fosse un mezzo di comunicazione più semplice, in cui ti racconto come sto e cosa faccio, piuttosto che ripetere quanto ti ho già detto ieri. Ma così non riesco, è troppo, e sento il bisogno di distanziarmi un po’ da questa "possibilità di scriverti". Ti penserò comunque ogni giorno, bimba, ma non passerò le giornate a desiderare di tornare a casa solo per scriverti; so che anche tu non vuoi questo per me.
Detto questo, allora, ci sentiamo la prossima settimana, bimba.
Mi manchi tanto, cuccioloide.
Il tuo Bumbo.