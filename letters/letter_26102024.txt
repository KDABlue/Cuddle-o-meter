Ciao mini burba, come stai?
È passata una settimana, e anche se mi sto ancora adattando a lasciar andare questo mio sfogo, le cose piano piano vanno meglio. A parte i primi uno o due giorni, riesco a mantenere meglio l’attenzione a lezione e a sentire di nuovo i miei pensieri, i miei ragionamenti su di me, piuttosto che su di noi. Scriverlo è terribile, ma a un certo punto il peso della realtà va messo sulla bilancia.

Proprio per questo, c’è una cosa di cui volevo parlarti da un po’, e forse ora è il momento giusto. Sto cominciando a parlare con alcune persone di come questa cosa dei vestiti mi faccia ancora sentire a disagio, di come senta ancora il bisogno di dire: "No, ma è solo un hobby". La verità non sta nel fatto che sia o meno un hobby, ma nel fatto che io me ne vergogni e che sia disposto a sacrificare una parte di me per far sentire qualcun altro a proprio agio.
Tu non sei qualcun altro; sei stata la mia dolce metà, e sei ancora la persona che ho amato di più. Sono sempre stato disposto a fare sacrifici, ma forse non sono stato corretto con me stesso. Non so se ti saresti mai messa con me senza questo “extra” dell'hobby, ma devo smettere di giustificarmi, perché mi fa stare male. Mi fa stare peggio pensare che questa cosa l’hai sopportata più che accettata, e che non ti sia mai interessato fare passi in quella direzione. Forse, quel giorno dire quelle parole fu troppo.
Vorrei riparlarne con te in futuro, ma per adesso credo di aver detto quello che volevo a riguardo.

Mi manchi tanto, bimba. Non sapere come stai è probabilmente la cosa che mi devasta di più, ma forse sentirti senza poterti abbracciare sarebbe anche peggio… questo non lo so.
In generale le cose stanno andando meglio, e spero che sia così anche per te. Spero che tu stia ritrovando il piacere in quello che fai e la voglia di continuare a farlo, piccola. È stato davvero terribile vederti così vuota nell’ultimo periodo.

Per questa settimana ho finito il mio spazio, mini, quindi ti auguro la buonanotte. Ci sentiamo la prossima settimana. Ti amo tanto.
Il tuo Bumbo.