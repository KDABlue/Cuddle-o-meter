Ciao bimba, come stai? Questo è il terzo giorno senza di te. Ti scrivo la sera, prima di uscire, ed è l'unico momento che ho avuto oggi, sfortunatamente. È stata una giornata davvero difficile. Gli occhiali sono arrivati e, per un attimo, ho pensato: "E se li andassi a prendere quando lei esce dal lavoro, così da poterla vedere?". Ci ho pensato per tutto il giorno, da quando ho ricevuto la notizia stamattina, e alla fine, sfortunatamente, ho ceduto.

Alle 17:30 mi sono messo in metro e sono venuto da te. Speravo di incontrarti mentre andavi a Barberini, ma appena sceso dalla metro, mi ha preso un forte senso di angoscia e sono tornato indietro. Come avrei reagito se ti avessi trovato con Lui? O se non ti avessi trovata a tornare a casa perché stasera dormivi lì? La cosa ricorrente è: voglio davvero delle risposte a queste domande o no? Perché so che la risposta potrebbe spaccarmi a metà. Oltretutto, non sarebbe giusto nei tuoi confronti. Ti ho davvero promesso che non ti avrei contattato, né cercato, e non posso venire meno a questo, sicuramente non così presto. Ma oggi è stato davvero difficile. Mi manchi tantissimo, bambina mia, sei speciale.

Tra l'altro, approfitto di questo momento per dirti che mi dispiace, davvero, di parlare così tanto di come mi sento riguardo a Lui. In cuor mio io so chi sei tu, so che non me lo faresti mai, e so che vuoi davvero stare da sola perché c'è qualcosa nella tua vita che è come incastrato, e non riesci ad andare avanti, anche se so di non essere io. Ma, malgrado tutto, è davvero difficile non pensare il contrario dopo quello che mi hai detto. Dopo che mi hai detto che stai conoscendo gente nuova, che con Lui ti trovi bene, dopo che ci hai dormito insieme ormai chissà quante volte.

Con questo messaggio, tra l'altro, inizia il weekend. Spero davvero che passi il più velocemente possibile, perché non voglio nemmeno pensare al fatto che io lì non ci sarò.

Buonanotte piccolina mia, ti amo da morire.