Ciao cucciola, come stai? Questo è il quarto giorno senza di te, ed è il primo di questo infernale weekend. È notte in questo momento e non riesco a dormire.
Stasera sono uscito per bere qualcosa con gli altri di Palocco, e alla fine abbiamo fatto tardi. Sapevo che ti saresti svegliata la mattina dopo per andare al lavoro,
e tra l’alcol e la voglia incredibile di vederti, ho deciso di prendere i tuoi regali e portarteli. Te li avrei lasciati davanti casa, e poi sarei andato via.
Ma quando sono arrivato davanti alla tua via, un pensiero orribile mi ha invaso la mente: sicuramente ti saresti svegliata per andare al lavoro, ma dove? In quale letto?
Non lo avrei potuto sopportare. Se fossi arrivato davanti alla porta di casa tua e non avessi visto la tua macchina, mi sarei frantumato come un bicchiere di vetro.

A costo di non sapere, ho preso una decisione più ponderata. Non so se stai leggendo queste mie parole. Il punto di scriverle qui è proprio che non so se tu le leggerai,
ma lunedì mattina verrò a portarti i regali. Se non ricordo male, dovrebbe essere il tuo ultimo giorno di lavoro, e se non lo è, allora qualcuno prenderà il tuo posto.
Così dovrei assicurarmi di trovarti a casa e non dover pensare ad altro.

Ti chiedo ancora scusa, piccola, per queste mie preoccupazioni, ma quel maledetto sabato mi hai davvero ferito, e sto ancora cercando di scacciare dalla mente le immagini
che da quel giorno continuano a tormentarmi.

Sono appena tornato a casa dopo aver preso gli occhiali. Ero preoccupato di incontrarti per caso, quindi mi sono svegliato direttamente per pranzo e non sono andato a Battistini.
Come ti ho detto, bambina, scusami, ma non credo sia giusto cercare di vederti o parlarti, anche se non c’è nulla che desidero di più. Alla fine ho preso gli occhiali
e sono tornato a casa senza fare troppo rumore. Ho avuto l’impressione di vederti a un certo punto, tra la folla di Via del Corso, ma se fossi stata davvero tu, ti avrei riconosciuta.

Questa è una tua decisione e io devo rispettarla, che le conseguenze siano dolorose o meno. Mi manchi davvero tanto, piccola, e spero che, con la fine di questo lavoro
che ti toglie il sonno, tu possa ricominciare a prenderti i tuoi spazi. Ricorda sempre di non sovraccaricarti e di vivere per la tua felicità, tesoro.
Non hai niente da dimostrare, sei già perfetta così come sei.

Per oggi credo di aver esaurito lo spazio, quindi ti auguro una buona giornata, piccola mia. Ti amo. Ci sentiamo domani.

Bumbo.