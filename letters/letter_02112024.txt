Ciao Bumba, come stai?
Un'altra settimana è passata, e non lo so, non penso di sentirmi eccessivamente bene. Ieri mi è apparso il tuo post piccola, e non so bene come sentirmi al riguardo.
Sono sicuro che ti sei divertita da morire a fare quella cosa della stanza dello sfogo minuscola, e ti giuro quando ho visto quella foto ho sorriso con tutto quello che avevo.
Ma rivedere via Frattina di nuovo in quelle foto, quel ristorante dove lavoravano quei tipi, così tante case e ambienti che non conosco, 
e malgrado farei qualsiasi cosa per togliermi questo pensiero dalla testa non riesco a smettere di pensare "Una di quelle potrebbe essere il B&B dove lavora Lui".
Rivedere quel pezzo di strada, quel pezzo di strada dove dopo aver litigato sono venuto a vederti visto che stavi per passare l'intera notte con un altro, 
la strada dove ti ho visto in videochiamata dopo ore ed ore di attesa mentre tu eri al cinema. 
Se stai leggendo, non ti sto scrivendo queste cose perché voglio limitarti in qualche modo, è una riflessione sul fatto che per quanto io voglia cercare di andare avanti, 
forse sono ancora bloccato a quella sera, forse non riesco ancora a muovermi, e ho l'illusione di riuscirci, un altro prodotto della mia presunzione forse.
Non è che non mi interessi cosa fai ora, ma qualsiasi cosa tu stia facendo continua a farla se ti fa stare bene, bimba, ciò che mi fa davvero male non riguarda quelle foto.
Sono contento che tu ti riprenda i tuoi spazi, in realtà più che da me, da Viterbo. Ho passato dei momenti indimenticabili lì con te, 
ma l'ho visto durante l'anno quanto ha cominciato a starti stretto quel posto.
Ti chiedo davvero di prendere queste parole con un granello di sale, mini. Queste lettere hanno lo scopo di essere quello che mi passa per la testa nel momento in cui le scrivo, 
e per questo magari il mio tono può sembrare triste o aggressivo, ma in realtà non sono triste proprio perché sono qui a scriverti, e non sono arrabbiato con te, è solo come mi sento ora.
Tra l'altro mi dispiace che questo mio spazietto settimanale sia stato intasato da questa cosa, in realtà il resto della settimana è andata molto bene, tranne per Halloween.
Sto cominciando a lavorare come assistente per un mio professore e piano piano sto anche cominciando a vedere qualche cliente per questa cosa del drone, tutto sta procedendo abbastanza linearmente.
Oltretutto rivederti in foto mi ha fatto pensare al fatto che voglio rivedere le foto della mia laurea, non so se mi sento pronto, ma è un lavoro che prima o poi avrei dovuto fare, e credo che ora sia il momento giusto.
Temo tra l'altro che il mio spazio sia finito, patata, e anzi credo di essermi esteso anche oltre stavolta, ma direi che si può fare.
Buonanotte, piccolososa, ti amo tanto,
il tuo Bumbo.